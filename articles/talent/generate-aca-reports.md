---
title: "Búa til Affordable Care Act skýrslur"
description: "Aðgerðir eru í boði til að aðstoða vinnuveitendur sem þurfa að fylgjast með upplýsingunum sem greint er frá á eyðublöðum 1095-B og 1095-C til stuðnings þeim hluta af Affordable Care Act sem snýr að umboði vinnuveitanda. Athugaðu að þessar aðgerðir er aðeins virkar fyrir lögaðila í Bandaríkjunum."
author: kherr75
manager: AnnBe
ms.date: 07/01/2017
ms.topic: article
ms.prod: 
ms.service: dynamics-365-talent
ms.technology: 
ms.search.form: 
audience: Application User
ms.reviewer: rschloma
ms.search.scope: Talent, Core
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: kherr
ms.search.validFrom: 2017-07-01
ms.dyn365.ops.version: AX 7.0.0, Talent July 2017 update
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: bba06ade1a8681d304ce8c7290ee4593ea33b4cd
ms.contentlocale: is-is
ms.lasthandoff: 11/03/2017

---
# <a name="generate-affordable-care-act-reports"></a>Búa til Affordable Care Act skýrslur
Aðgerðir eru í boði til að aðstoða vinnuveitendur sem þurfa að fylgjast með upplýsingunum sem greint er frá á eyðublöðum 1095-B og 1095-C il stuðnings þeim hluta af Affordable Care Act sem snýr að **umboði vinnuveitanda**. Athugaðu að þessar aðgerðir er aðeins virkar fyrir lögaðila í Bandaríkjunum.

## <a name="getting-started"></a>Hafist handa
Þegar byrjað er að vakta upplýsingar sem skráðar eru á eyðublöðum 1095 B og 1095 C, þarf fyrst að stofna einn eða fleiri tryggingahópa fyrir Affordable Care. Þessir tryggingahópar fyrir Affordable Care verða notaðir til að tilgreina þær tryggingar sem voru boðnar starfsmanni, hluta starfsmannsins af ódýrasta mánaðarlega iðgjaldinu (ef kostnaðurinn er yfir alríkislögum um fátæktarmörk) auk öruggrar hafnar sem vinnuveitandinn nýtir sér, ef við á. Með því að nota hópa fyrir Affordable Act getur þú stjórnað upplýsingum fyrir þessa reiti án þess að þurfa að fara í gegnum allar starfsmannaskrár þar sem aðstæður eru þær sömu. Ennfremur er auðveldlega hægt að úthluta tryggingahópum Affordable Care einum eða fleiri starfsmönnum með fjöldaúthlutun á síðunni.

## <a name="maintaining-multiple-versions-of-a-coverage-group"></a>Umsjón með mörgum útgáfum tryggingahóps
Hægt er að viðhalda mörgum útgáfum af hverjum tryggingahóp, sem gerir þér kleift að gera breytingar sem halda hópaupplýsingum uppfærðum, án þess að þurfa að stofna nýjan hóp og endurraða starfsmönnum í hann þegar eitthvað breytist í fyrirtækinu eða hvað varðar þau hlunnindi sem eru í boði. 

Eftir að þú hefur stofnað þá tryggingahópa Affordabe Care sem þú þarft, getur þú valið að fjöldaúthluta hópum til starfsmanna með því að nota virknina **Fjöldaúthlutun** á síðunni, eða þú getur nálgast hvern starfsmann og sagt honum hvaða ACA upplýsingar þarf að vakta og skrá fyrir þann starfsmann, sem og að setja starfsmanninn í tryggingahóp Affordable Care.

Ef það þarf ekki að vakta eða skrá tryggingaupplýsingar fyrir Affordable Care fyrir starfsmenn, ef þeir eru til dæmis í hlutastarfi, er hægt að stilla reitinn **Skrá tryggingar** á Nei. Þrátt fyrir að það þurfi að úthluta Affordabe Care tryggingahópi hverjum starfsmanni sem vakta þarf ACA upplýsingar fyrir, getur þú samt sem áður breytt valmöguleikunum **Tryggingatilboð**, **Kostnaðarhlutdeild starfsmanns** og **Örugg höfn** fyrir hvaða mánuð, eða mánuði, sem kalla á önnur gildi en þau sem skráð voru í tryggingahópi fyrir Affordable Care.

Til að færa inn undantekningar á einhverjum gildum tryggingahóps Affordable Care skal smellt á tengilinn fyrir Affordable Care Coverage sem er að finna á upplýsingasíðu starfsmanns, sem er undir hlutanum Viðbótarupplýsingar á flipanum Starf.

## <a name="reporting-health-care-coverage"></a>Skráning sjúkratrygginga
Auk þess að rekja hvaða sjúkratryggingar, ef einhverjar, voru boðnar starfsmanni í fullu starfi, hvort vinnuveitandi bjóði upp á sjúkratryggingasjóð sem starfsmaðurinn er skráður í (óháð því hvort ráðningarstaða hans sé fullt starf eða hlutastarf), þá verður að skrá viðbótarupplýsingar í 1095-C. Hver starfsmaður (þ.m.t. skjólstæðingar) sem tryggður er af tryggingum vinnuveitanda verður að vera skráður í skýrslunni fyrir þá mánuði sem hann var tryggður. 

Hægt er að tilgreina hvort það þurfi að skrá hverja fríðindaáætlun eða ekki með því að velja gátreitinn **ACA-tilkynningaskylt**.

Ef starfsmenn hafa valið að hafa einhverja af skjólstæðingum sínum tryggða samkvæmt fríðindum, er einnig hægt að tilgreina þær dagsetningar sem skjólstæðingar voru tryggðir fyrir hvern starfsmann á síðunni Viðhalda fríðindum. Til að tilgreina hvort skjólstæðingur er tryggður samkvæmt fríðindum skal velja hnappinn Breyta á aðgerðarúðu á flýtiflipanum Skjólstæðingar.

Á síðunni **Tímabilsstjórnun fyrir tryggingar skjólstæðinga** er hægt að tilgreina dagsetningar sem skjólstæðingar voru tryggðir samkvæmt fríðindum. Skráning dagsetninga á þessari síðu mun sjálfkrafa velja gátreitinn **Tryggður** á síðunni **Viðhalda fríðindum**.

## <a name="generate-1095b-and-1095c-forms"></a>Búa til 1095B og 1095C eyðublöð
Einnig er hægt að búa til eyðublöðin 1095-B og 1095-C innan afurðarinnar og dreifa þeim beint til hvers starfsmanns. Einnig er hægt að búa til 1095-C og samsvarandi 1094-C flutningsskrár, sem svo er hægt að nota til að senda upplýsingar til skattayfirvalda Bandaríkjanna, rafrænt úr kerfinu.  

Þegar 1095-C eyðublaðið er búið til skal skrá viðeigandi almanaks- eða skattár, og einnig hvort þú vilt prenta eyðublaðið með tveimur eða þremur blaðsíðum. Aðeins er þörf á þriggja síðna eyðublaðinu ef vinnuveitandi er með sjúkratryggingasjóð og starfsmaður hefur fleiri en sex skjólstæðinga, að meðtöldum honum sjálfum. Þegar tveggja síðna eyðublaðið er búið til greinir kerfið sjálfkrafa hvort starfsmaðurinn hafi fleiri en 6 tryggða skjólstæðinga og sleppir þeim starfsmanni þegar eyðublaðið er búið til. Þegar þriggja síðna eyðublaðið er búið til mun kerfið þar að auki aðeins innifela þá starfsmenn sem hafa fleiri en sex tryggða skjólstæðinga.

## <a name="viewing-information"></a>Skoðun upplýsinga
Hægt er að nota síðuna **Affordable Care-trygging fyrir starfsmann** til að sjá hvaða starfsmenn hafa verið settir í hvaða tryggingahóp, hvaða starfsmenn þurfa að ekki að vera í skýrslu og hvaða starfsmenn hafa ekki verið settir í neinn hóp.

Ef einhverju af sjálfgefnum gildum úr Affordable Care-tryggingahópnum hefur verið hnekkt, mun stjarna birtast við hliðina á gildinu sem var breytt. Ef gildi fyrir alla 12 mánuðina eru þau sömu og þeim hefur ekki verið hnekkt, mun gildið prentast í dálknum **Allir 12 mánuðirnir**.

Einnig er hægt að nota fyrirspurnargluggann til að sjá hvaða starfsmenn hafa verið merktir sem ekki ACA-tilkynningaskyldir, sem þýðir að þú þarft ekki að vakta hvaða tryggingar stóðu þeim til boða og þarft ekki að gefa út 1095-C til þeirra við árslok. Með því að velja **Ekki ACA-tilkynningaskyldur** í reitnum **Sía eftir**, getur þú búið til lista yfir alla starfsmenn sem hafa verið merktir þannig að þeir fái ekki 1095-C.

Auk þess að skoða lista yfir starfsmenn sem eru ekki ACA-tilkynningskyldir, getur þú einnig skoðað alla starfsmenn sem eru óúthlutaðir (reiturinn **ACA skrá tryggingar** er auður) eða hafa verið settir í Affordable Care-tryggingahóp sem er útrunninn fyrir árið sem valið er í reitnum **Ár**.

Hægt er að flytja út lista yfir starfsmenn í Excel sem voru myndaðir með einhverjum af síunarkostunum.

Ef nauðsynlegt er að skrá tryggða einstaklinga þar sem þú sem vinnuveitandi býður upp á sjúkratryggingasjóð, getur þú einnig skoðað alla skjólstæðinga sem tryggðir eru samkvæmt fríðindaáætlun og hafa verið merktir sem **ACA-tilkynningaskyldur** með því að velja tryggingaaðgerðina Skoða skjólstæðinga í aðgerðarúðulengjunni.

**Athugið:** Aðeins fríðindi þar sem áætlunin hefur verið merkt sem **ACA-tilkynningaskyldur** birtast í fyrirspurnarglugganum.

